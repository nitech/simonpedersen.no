---
ID: 440
post_title: Matbutikk på ferga!
author: nitech
post_excerpt: ""
layout: post
permalink: >
  http://simonpedersen.no/2018/01/29/matbutikk-pa-ferga/
published: true
post_date: 2018-01-29 20:53:03
---
## Problem: Bortkastet tid på ferga Jeg tar ferga hver dag til og fra jobb. For de uinnvidde: Det er en del fjorder i Norge. Mange av oss må ta ferge hver dag, ganske enkelt for å komme på jobb. Selv om jeg setter pris på muligheten for å lukke øynene, senke seteryggen og støtte samferdselsnorge med en årlig sum tilsvarende en god bruktbil, er det allikevel bortkastet tid. Tidligere hadde denne fergen en kiosk. Nå er den nedlagt. Tror det var dårlig med salg. Jeg handlet ikke. Men jeg ville handlet matvarer! 

## Løsning: Matbutikk på ferga Hva om vi tok vekk den gamle kiosken og etablerte en matbutikk - en 24/7/365-brustadbubutikk! Se for deg sitteplass-delen av fergen: den ser omtrent ut som en lang, relativt brei gang. La meg ta en handlekurv ved inngangen, la meg legge i varer langs med hele gangen - ja - og med selvbetjening da. Butikken burde solgt typiske ting som melk, brød, wienerbrød og nugatti. Tenk på de som jobber natt! De kunne tatt med seg ferskt hjem til frokosten, mens vi som jobber 8-16 kunne rasket med oss en Adams-matkasse-ish pakke med 25-minutter-til-suksess-middag.